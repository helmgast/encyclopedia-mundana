---
author: Anton
created_at: '2011-01-07T09:41:48Z'
id: Coloniska imperiet
links:
  mention:
  - Alarinn
  - Aminerva Thalama av Mastrani
  - Colonan
  - Danarth
  - Jargien
  - Mundana
  - Taracon
  - Thalamon
  - Tokon
  - Västcolonan
  - kejsardynasti
  - raunlänningar
  - vandöd
  - Östcolonan
title: Coloniska imperiet
---

År 7002 f.D. grundades vad som skulle komma att bli det mäktigaste riket i [Mundana], nämligen det
Coloniska imperiet. Efter Mörkrets tillbakadragande låg stora landområden öppna för erövring, och de
coloniska [kejsardynastierna] var inte sena att ta för sig. Först erövrades [Tokon] trots stora
förluster. [Danarth] höll dock Colonan borta från sig med sina [vandöda] arméer. Efter kamp mot
[raunlänningar] från de nordliga stäpperna och otaliga mindre och större konflikter inom riket
lyckades Colonan erövra större delen av kända Mundana. Deras rike sträckte sig från [Jargien] i
väster till [Alarinn] i öster. Sakta men säkert började dock det väldiga kejsardömet att falla
samman under inre konflikter samt yttre hot. Raunlänningarna återerövrade de nordliga delarna av
Colonan och riket plågades av höjda skatter och missväxt. År 1301 e.D. inträffade den händelse som
enligt de flesta historiker slutligen bringade det tidigare så mäktiga Colonan på fall – nämligen
kejsarstavens försvinnande. Kejsarstaven var den maktsymbol som vandrat från kejsare till kejsare,
med början i [Taracons] dagar för över 8000 år sedan. Stavens försvinnande ledde till en
konstitutionell kris, och riket kastades in i inbördeskrig och revolter. Anarki rådde, ekonomin bröt
samman och därmed var kejsardömets tid över. År 1330 e.D. avrättades kejsare [Aminerva Thalama av
Mastrani] och riket splittrades i två delar; [Thalamon] i väster (även kallat [Västcolonan]) och
republiken [Colonan] i öster (även kallad [Östcolonan]).

  [Mundana]: Mundana
  [kejsardynastierna]: kejsardynasti
  [Tokon]: Tokon
  [Danarth]: Danarth
  [vandöda]: vandöd
  [raunlänningar]: raunlänningar
  [Jargien]: Jargien
  [Alarinn]: Alarinn
  [Taracons]: Taracon
  [Aminerva Thalama av Mastrani]: Aminerva_Thalama_av_Mastrani
  [Thalamon]: Thalamon
  [Västcolonan]: Västcolonan
  [Colonan]: Colonan
  [Östcolonan]: Östcolonan
