---
created_at: '2011-03-31T12:24:11Z'
id: Gladiatorspel
links:
  mention:
  - Asharien
  - Drunok
  - Mundana
  - Nimto
title: Gladiatorspel
---

Mer eller mindre formaliserade stridskamper på liv och död eller till första blodsdroppen inför
publik. Gladiatorspel är mycket populära i vissa delar av [Mundana], speciellt i Jargien, [Drunok]
och det allra östligaste [Asharien] med staden [Nimto] som huvudfäste. Striderna utkämpas på öppna
platser, exempelvis något av stadens torg eller på en arena. Gladiatoryrket har på många håll ett
tämligen dåligt rykte, främst beroende på att gladiatorspelens ursprung. De jargiska gladiatorspelen
var fordom en form av bestraffning där fångar läts strida mot varandra. Bestraffningsformen finns
fortfarande kvar, men drivs numera parallellt med yrkesgladiatorernas strider.

  [Mundana]: Mundana
  [Drunok]: Drunok
  [Asharien]: Asharien
  [Nimto]: Nimto
