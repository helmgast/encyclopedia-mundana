---
author: Wahnstrom.se
created_at: '2012-03-27T18:22:04Z'
id: Tiraker
links:
  mention:
  - Bazirk
  - Frakk
  - Kiaz
  - Mahktah
  - Marnakh
  - Takalorr
  - alv
  - binderakk
  - dvärg
  - gûrd
  - matriarkat
  - tirakiska skapelsemyter
  - tirakkrigen
  - trokka
  - trukh
title: Tiraker
---

1\. Den medelstora typen av tiraksläktet. De är kraftigt byggda och har liksom [trukherna]
underbett. De leder oftast utvecklingen inom stammarna och är de som har bäst kontakter med andra
folk. De anser att [gûrderna] är mycket jobbiga men oftast användbara, trukherna däremot ses som
saktmodiga men respekteras för sin enorma styrka. De är de intelligentaste inom stammarna och i de
flesta fall är stammens schaman en tirak. För typens ursprung, se [tirakiska skapelsemyter].

2\. Sammanfattande namn på släkte som innefattar de tre typerna gûrder, tiraker och trukher.
Gemensamt för de tre typerna är att de är mörka i hyn, har riklig kroppsbehåring, mycket god
fertilitet samt välutvecklad mörkersyn men svårighet att se i dagsljus. De saknar äktenskap då det
finns bra mycket fler av manligt kön än av kvinnligt. Om två tiraker av olika typ får barn
tillsammans så blir avkomman alltid av samma typ som modern. Kvinnorna värderas på grund av sin
sällsynthet högt och tirakerna är för det mesta styrda som ett [matriarkat] där ledarrollen kallas
[trokka]. De uppfattas ofta med rätta som ett hårt och brutalt släkte med kamp som en central del av
vardagen. I linje med detta brukar den starkes rätt gälla som lag; krigsledaren kallas [binderakk]
och är oftast stammens starkaste individ, denne är oftast en man och i ovanligare fall kvinna.
Tirakerna har utkämpat ett flertal stora krig mot [alver] och [dvärgar], vilket gjort dem till
svurna fiender, se [tirakkrigen]. De allra flesta tiraker tillber den mörka gudinnan [Mahktah],
vilken kontaktas genom stammens schaman som uteslutande är av manligt kön. Tirakerna delas in i tre
ätter, de våldsamma [Frakk], de sjöfarande [Bazirk] och de mer civiliserade [Marnakh]. De två
förstnämnda ätterna brukar även indelas i lokala stammar. Se även tirakiska skapelsemyter samt deras
två största bosättningar [Takalorr] och [Kiaz].

  [trukherna]: trukh
  [gûrderna]: gûrd
  [tirakiska skapelsemyter]: tirakiska_skapelsemyter
  [matriarkat]: matriarkat
  [trokka]: trokka
  [binderakk]: binderakk
  [alver]: alv
  [dvärgar]: dvärg
  [tirakkrigen]: tirakkrigen
  [Mahktah]: Mahktah
  [Frakk]: Frakk
  [Bazirk]: Bazirk
  [Marnakh]: Marnakh
  [Takalorr]: Takalorr
  [Kiaz]: Kiaz