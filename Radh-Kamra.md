---
author: Anton
created_at: '2012-01-29T16:27:28Z'
id: 'Radh-Kamra'
links:
  mention:
  - Cinerva
  - Jargien
  - Jelem
  - Kamor
  - Mundana
  - kamorian
  - peripeti
  - tirak
title: 'Radh-Kamra'
---

Forntida rike som var beläget där [Kamor] nu finns. Radh-kamra lyckades kämpa sig genom den
våldsamma tiden då eonerna skiftade och [peripetin] sänkte sitt mörker över [Mundana]. Riket var ett
drottningdöme som styrdes av en drottning med lågornas råd och [Cinervas] krigarprästinnor som
rådgivare. Efter mörkret föll riket i dekadens. Radh-Kamra hade inga fungerande kommunikationer,
ingen central administration, inget myntväsen och inga skolor. Det enda Radh-Kamra var rikt på var
rusdrycker och ädelstenar, vilka tillföll drottningen och de rika, och sjukdomar och fattigdom,
vilket tillföll alla andra. Någon gång kring 6500 f.D. hände något som ingen kunnat förklara. Över
en natt försvann staden [Jelem] och med den hela Cinervas prästerskap och förstås drottningen och
hennes hov. Det blev ett flertal inbördeskrig och katastrofer. Dessutom stundade flera konflikter
med det nybildade riket [Jargien]. Horder av [tiraker], [kamorianer] samt en väldigt farsot
utplånade riket helt och hållet omkring 463 f.D.

  [Kamor]: Kamor
  [peripetin]: peripeti
  [Mundana]: Mundana
  [Cinervas]: Cinerva
  [Jelem]: Jelem
  [Jargien]: Jargien
  [tiraker]: tirak
  [kamorianer]: kamorian
