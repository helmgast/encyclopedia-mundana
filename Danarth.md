---
author: Anton
created_at: '2011-01-07T11:43:22Z'
id: Danarth
links:
  mention:
  - Kronokraterna
  - ikamriska halvön
  - monolit
  - nekrokrati
  - raunlänningar
  - vandöda
title: Danarth
---

Ett väldigt forntida rike som hade sitt huvudfäste på den [ikamriska halvön]. Från början var det en
[nekrokrati] där befolkningens kroppar användes till att skapa [vandöda] som kunde fungera som
soldater i rikets armé. Under mörkret så bevarades riket utan allt för stora förluster tack vare den
stora armén vandöda. 6020 f.D. tog [Kronokraterna] makten i landet då rikets ledare var upptagen med
ett krig i väster. De dödade nekromantikerna och löste upp banden till de vandöda som planlöst
vandrade iväg eller blev tillintetgjorda. Under kronokraterna blev Danarth ett mer öppet rike med
flera provinser och ett väl fungerande handelssystem. Huvudstaden flyttades till ön Dubaral och man
uppförde där ett stort citadell uthugget ur en svart kronotropisk [monolit]. En tid av krig och fred
följde men riket blev snabbt försvagat i kampen gentemot [raunlänningarna] och inre stridigheter.
Innan riket slutligen föll år 179 f.D. hade Danarth hunnit vara både ett kejsardöme och en
handelsnation.

  [ikamriska halvön]: ikamriska_halvön
  [nekrokrati]: nekrokrati
  [vandöda]: vandöda
  [Kronokraterna]: Kronokraterna
  [monolit]: monolit
  [raunlänningarna]: raunlänningar
