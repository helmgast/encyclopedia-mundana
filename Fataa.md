---
author: Wahnstrom.se
created_at: '2011-03-30T12:57:04Z'
id: Fataa
links:
  mention:
  - Mhîmrätten
  - Mûhad
title: 'Fata''a'
---

[Mhîmrättens] heliga skrift kallas Fata'a, vilket ungefär betyder min kunskap. Det är en
sammanfattning som gjordes av en präst i Ziu omkring 400 f.D. och som tar upp de mest erkända
religiösa texterna i [Mûhad]. Bokens början består av 333 sidor sammanhängande mytologiska
berättelser skrivna av flera olika präster under Mhîms tid. Legenden berättar om Mhîms mystiska
krafter. Han kunde bland annat känna på sig om han var hotad till livet och han kunde se saker som
hände mycket långt borta. Den andra delen är skriven av stamfadern själv och handlar om och
förklarar hans himmelska makt. Den bestyrker också hans gudaväsen och påbjuder de allmängiltiga
budorden, gudahärskarens lag. Därpå följer flera olika lagsamlingar; bland andra slavlagarna och
folklagarna. Insprängt bland de allvarsammare lagtexterna förekommer här och var lagtillägg, korta
visdomshistorier, mystisk poesi och liknande.

  [Mhîmrättens]: Mhîmrätten
  [Mûhad]: Mûhad