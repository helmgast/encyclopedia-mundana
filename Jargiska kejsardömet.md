---
author: Anton
created_at: '2011-08-08T19:40:55Z'
id: Jargiska kejsardömet
links:
  mention:
  - Daak
  - Daval
  - Jargus
  - Mundana
  - Tibara
  - emperator
title: Jargiska kejsardömet
---

Ett av [Mundanas] största och mäktigaste riken. Riket är ett av det mest folktäta i Mundana med
cirka sex miljoner invånare. Riket är högt civiliserat på gränsen till dekadent. Korruption,
byråkrati och stränga lagar gör tyvärr att många problem blir värre än vad de normalt skulle vara.
Kejsardömet styrs av [emperator][] [Jargus] Zavian Salvianis med hjälp av en omfattande byråkrati
och stor stående armé. Det jargiska kejsardömet är starkt präglat av den stränga Daak-kult som är
den dominerande tron. Det finns inte speciellt mycket vildmark inom kejsardömets gränser varför
monster inte utgör några stora problem. Bebyggelse finns nästan överallt, från små ensliga torp ute
i skogarna och stora gods på landsbygden till myllrande städer där köpmän från alla världens hörn
passerar. I kejsardömet finns flera monumentala städer såsom kejsardömets huvudstad [Daval] och det
religiösa huvudsätet [Tibara] som är centrum för dyrkan av [Daak]. Landet har ett behagligt klimat;
varma somrar och snöiga vintrar.

  [Mundanas]: Mundana
  [emperator]: emperator
  [Jargus]: Jargus
  [Daval]: Daval
  [Tibara]: Tibara
  [Daak]: Daak
