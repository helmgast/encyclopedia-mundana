---
author: Anton
created_at: '2011-11-05T13:07:20Z'
id: Kraggbergen
links:
  mention:
  - Drunok
  - Eyrenskogen
title: Kraggbergen
---

Kraggbergen ligger norr om [Drunok]. De är klippiga och till stora delar väldigt ogästvänliga, med
toppar som är snötäckta året om. Det går inte att odla något i dessa karga trakter, och växtligheten
är mycket sparsam. Där växer knotiga fjällbjörkar och risiga snår, men ju längre neråt [Eyrenskogen]
och den stora slätten man kommer, desto mer varierad och livskraftig blir vegetationen. Vintrarna i
bergen är mycket kalla och långa men när våren kommer smälter isen och snön till väldiga vårfloder
som får landskapet att grönska.

  [Drunok]: Drunok
  [Eyrenskogen]: Eyrenskogen
