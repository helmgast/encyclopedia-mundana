---
author: Wahnstrom.se
created_at: '2012-01-25T19:07:15Z'
id: Peripetierna
links:
  mention:
  - Mundana
  - demon
  - eon
  - magi
title: Peripetierna
---

Vart tiotusende år drabbas [Mundana] av peripetier, ofta våldsamma och oväntade omvälvningar av
världsordningen. Anledningen till dessa omstörtningar är att de fysiska planen fogas samman och
[demoniska] varelser slungas in i Mundanas verklighet. Under dessa peripetier utplånas mycket av de
kunskaper som Mundanas intelligenta varelser tillskansat sig under den föregående [eonen]. Utöver
tillbakagång inom teknologi, allehanda kunskaper om den gångna tiden och [magi] är det heller inte
ovanligt att folkslag eller hela raser utplånas eller tvingas i exil eller slaveri. Peripetierna
kallas vanligen Mörkret som syftar på den förödelse som en peripeti för med sig. Det bör dock nämnas
att demonerna på de övriga fysiska planen icke uppskattar denna tid då deras världar raseras och de
måste sluka själar för att överleva. Under peripetin är gudarnas krafter minskade och de kan nästan
uteslutande påverka Mundana genom sina troende genom att skänka dem kraft och råd.

  [Mundana]: Mundana
  [demoniska]: demon
  [eonen]: eon
  [magi]: magi