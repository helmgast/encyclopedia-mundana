---
created_at: '2010-12-03T16:25:43Z'
id: Neotech
links:
  category:
  - 'Science fiction-rollspel'
  - Svenska rollspel
  mention:
  - 1999
  - 2059
  - Asien
  - Berlin
  - Cyberpunk 2020
  - Danmark
  - EU
  - Europa
  - Finland
  - Färöarna
  - Japan
  - Mars (planet)
  - Neogames
  - Nordamerika
  - Norden
  - Norge
  - Ryssland
  - Shadowrun
  - Sverige
  - USA
  - cyberpunk
  - delstat
  - erfarenhetspoäng
  - hacker
  - nordafrika
  - rollspel
  - rymden
  - slum
  - soldat
  - spelledarskärm
title: Neotech
---

**Neotech** är ett [cyberpunk][][rollspel] utgett av [Neogames] som är inne på andra utgåvan som
släpptes [1999].

Världen
-------

Neotech utspelar sig år [2059] i en högteknologisk framtid som inte är fullt så brutal som i
[Shadowrun] eller [Cyberpunk 2020] men som ändå inte saknar de ingredienser som skapar cyberpunk.
Dock är spelet utformat så att rollpersonerna även ska kunna spela personer ovanför gatunivån. I
världen är [EU] den nya stormakten efter att [USA] splittrats. [Rysslands] sönderfall är totalt och
landet består i princip av krigsherrar som slåss sinsemellan för territorium.

[Norden] har grundat Skandinaviska Förenta Staterna (SFS), där [Finland], [Sverige], [Danmark],
[Norge] och [Färöarna] är [delstater].

Utanför städerna är det väldigt öde med nästan helt automatiserade jordbruk blandat med ödemark.

Rollpersonsskapande
-------------------

I Neotech har varje rollperson ett antal grundegenskaper (Styrka, Tålighet, Rörlighet, Personlighet,
Psyke, Vilja, Bildning, Syn och Hörsel). Alla dessa skapas slumpmässigt genom att slå tre sexsidiga
tärningar per grundegenskap. Rollpersonens bakgrund är också, till viss mån, slumpad fram genom
slumpmässiga händelser i tabeller som slås fram under skapandet. Genom varje skede av bakgrunden ges
ett antal [erfarenhetspoäng] ut som sedan kan fördelas mellan de färdigheter som är relaterade till
den delen av bakgrunden. (en person uppväxt i [slummen] har andra färdigheter än person uppväxt i
[rymden], på samma sätt har också en [soldat] andra färdigheter än en [hacker])

Stridssystem
------------

Stridssystemet i Neotech präglas av realism och väldigt detaljerade skador, där det oftast är den
som träffas först som förlorar i en eldstrid. Skadereglerna och stridsreglerna kan också bli
relativt komplicerade med alla tilläggsregler men grunden är ganska simpel.

Oftast slås ett antal sexsidiga tärningar mot värdet i den aktuella stridsfärdigheten och om slaget
går under värdet i färdigheten så lyckas anfallet. Modifikationer i form av addering och
subtrahering från slagen och ökning eller minskning av antalet tärningar läggs sedan utanpå beroende
på situation och det är här som systemet kan bli komplicerat om man väljer att använda alla valfria
regler.

I spelet påträffas ofta förkortningen *Ob*, vilket betyder *Obegränsat*. I spelmekanik betyder detta
att ifall man slår en sexa på en tärning slår man om den tärningen och lägger till en tärning. På
detta sätt är ingen handling säker utan även det enklaste kast kan misslyckas om turen är emot en.

Tillbehör
---------

Sedan Neotech 2 släpptes 1999 har det kommit ett antal tillbehör och äventyr till spelet. Några av
de saker som släppts är:

-   En [spelledarskärm]
-   *Neotech Offensiv*, ett tillbehör med allt man kan tänka sig i vapen och stridsväg.
-   *Neotech Euro*, en beskrivning av [Europa] år 2059.
-   *Neotech Ultra*, ett tillbehör med diverse äventyrsuppslag, namngeneratorer, världshistoria och
    övrigt användbart för spelledaren och spelarna.
-   *Showdown: Berlin*, ett introduktionsäventyr som utspelar sig i [Berlin].

### Äldre

Till den första utgåvan av Neotech släpptes också ett antal tillbehör som med modifikationer här och
där fortfarande är användbara i den nya utgåvan:

-   *Neotech Hardware*, en lista över alla möjliga produkter som kan införskaffas förutom vapen.
-   *Neotech Nippon*, en beskrivning av [Asien] med fokus på [Japan].
-   *Metusalems offer*, ett äventyr som utspelar sig i [nordafrika].
-   *Operation Mangala*, ett äventyr som utspelar sig i rymden i en [Marskoloni].
-   *Avalanche*, ett äventyr som tar rollpersonerna runt världen.

### Kommande

Det finns också ett antal utannonserade tillbehör som ännu inte släppts:

-   *Neotech Equipe*, ett tillbehör som ska ersätta det föråldrade Neotech Hardware.
-   *Neotech Police*, ett tillbehör som fokuserar sig på polismakten och rättsväsendet.
-   *Neotech Metroplex*, ett tillbehör som beskriver framtidens storstad.
-   *Neotech America*, ett tillbehör som ska beskriva [Nordamerika] på ett liknande sätt som Neotech
    Euro beskrev Europa.

Externa länkar
--------------

-   [Neogames webbplats]
-   [NoGo] - webbplats med extra material till Neotech

  [cyberpunk]: cyberpunk
  [rollspel]: rollspel
  [Neogames]: Neogames
  [1999]: 1999
  [2059]: 2059
  [Shadowrun]: Shadowrun
  [Cyberpunk 2020]: Cyberpunk_2020
  [EU]: EU
  [USA]: USA
  [Rysslands]: Ryssland
  [Norden]: Norden
  [Finland]: Finland
  [Sverige]: Sverige
  [Danmark]: Danmark
  [Norge]: Norge
  [Färöarna]: Färöarna
  [delstater]: delstat
  [erfarenhetspoäng]: erfarenhetspoäng
  [slummen]: slum
  [rymden]: rymden
  [soldat]: soldat
  [hacker]: hacker
  [spelledarskärm]: spelledarskärm
  [Europa]: Europa
  [Berlin]: Berlin
  [Asien]: Asien
  [Japan]: Japan
  [nordafrika]: nordafrika
  [Marskoloni]: Mars_planet
  [Nordamerika]: Nordamerika
  [Neogames webbplats]: http://www.neogames.se/index.htm
  [NoGo]: http://www.nogo.se/