---
author: Anton
created_at: '2011-11-29T22:30:19Z'
id: Lisch
links:
  mention:
  - högre vandöda
  - nekromantiker
  - nekrotropi
  - ritual
title: Lisch
---

En lisch är en [nekromantiker] som uppnått odödligheten genom en komplicerad [ritual]. Lischer är
kraftfulla [högre vandöda] som är mycket ovanliga. En lischs utseende kan vara mycket varierande. Om
den med hjälp av magi förhindrar sin förruttning direkt efter det att den skapats ser den väldigt
mänsklig ut förutom blek och sval hud. De som börjar förruttna ser betydligt mer skrämmande ut.
Tandköttet är tillbakadraget och den askgrå huden sitter stramt över skelettet. Vissa har kvar
svarta, sirliga tatueringar och symboler på sin hud sedan skapelseritualen. Det som är gemensamt för
alla lischer är att när de blir uppretade eller alstrar [nekrotropi] börjar deras ögon att glöda i
ett rött sken. En lisch bär ofta påkostade, men föråldrade ceremoniella dräkter och rustningar.

  [nekromantiker]: nekromantiker
  [ritual]: ritual
  [högre vandöda]: högre_vandöda
  [nekrotropi]: nekrotropi
