---
author: Wahnstrom.se
created_at: '2011-12-28T20:45:40Z'
id: Missla
links:
  mention:
  - Allmodern
  - alv
  - dvärg
  - humanoid
  - kraggbarbar
  - människor
  - rechin
  - tirak
title: Missla
---

Besjälad [humanoid] varelse med älvalikt utseende. Den vuxna misslan är omkring fyra fot lång och
stark därefter. De sägs ha trillat genom ett hål i himlen för ungefär två tusen år sedan (se
legenden trollvintern). De hamnade hos [kraggbarbarerna], och deras egendomliga ankomst i
kombination med att misla betyder gudasänd på kraggernas språk [rechin] har lett till att de
storvuxna barbarerna sedan dess behandlar misslorna med största respekt. Misslesläktet lever oftast
som en del av det normala samhället men de sköter sina egna affärer. De har inga territoriella
anspråk. De är inte besläktade med vare sig [alver], [dvärgar], [människor] eller [tiraker], och
ingen korsbefruktning är möjlig. Trots avsaknaden av släktskap med andra varelser så är de
förvånansvärt lika människor, alver och dvärgar. De har ett gott luktsinne och kan genom att vidröra
varandra utbyta minnen med varandra. Nästan alla misslor tror på [Allmodern]. De två främsta
beteenden som enligt långlingarna kännetecknar misslor är deras naiva inställning och deras generösa
gästfrihet.

  [humanoid]: humanoid
  [kraggbarbarerna]: kraggbarbar
  [rechin]: rechin
  [alver]: alv
  [dvärgar]: dvärg
  [människor]: människor
  [tiraker]: tirak
  [Allmodern]: Allmodern