---
author: Anton
created_at: '2011-03-30T12:02:12Z'
id: Ylk
links:
  mention:
  - misslor
title: Ylk
---

En primitiv apliknande varelse som till skillnad från aporna är besjälad. De lever i byar uppe i
träden. Byarnas storlek kan variera från 10 till 300 individer och leds alltid av byns schaman.
Ylken uppfattas som nyfiken och aggressiv och hatar av någon anledning [misslor]. Namnet har den
fått av sitt stridsrop "YLK, YLK!" och språket den talar, ylkanno, består mest av skrik och tjatter
och liknar inget annat. Den kan se i både mörker och ljus – även om den snabbt blir utmattad av att
befinna sig i direkt solljus, vilket gör att den föredrar skugga.

  [misslor]: misslor
