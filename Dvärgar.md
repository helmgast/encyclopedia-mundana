---
created_at: '2011-01-07T21:59:35Z'
id: Dvärgar
links:
  mention:
  - Drezin
  - Ghor
  - Roghan
  - Samar
  - Samars offer
  - Vontar
  - Zolod
  - andra tirakkriget
  - de fyra pelarna
  - dvärgafäste
  - hokh
  - narakh
  - rukh
  - thorakh
  - tirak
  - tirakkrigen
title: Dvärgar
---

Ett kortvuxet folkslag som trots sin ringa längd (knappt fyra fot) är fysiskt starkare än
människorna. Alla dvärgar har skägg, både män och kvinnor, dvärgarna har för övrigt inga formella
skillnader mellan könen. Dvärgarnas könsdrift är låg och utomäktenskapliga relationer förekommer
mycket sällan. Den minsta politiska enheten är familjen, vilken omfattar fler generationer och ofta
flera hundra individer. Flera familjer bildar tillsammans ett hus, och husets överhuvud är av
klassen äldste ([hokh]). Dvärgarnas beteende sammanfattas i dygderna stolthet, ståndfasthet samt
styrka, och de har ett hedersbegrepp som är mycket starkare än någon annanstans, se [de fyra
pelarna]. Dvärgarna levde i begynnelsen som ett enat släkte under jord, men då de nådde ljuset (se
[narakh]) så delades de upp i fem olika klaner; [Ghor], [Drezin], [Roghan], [Samar] samt [Zolod];
alla med varsin klankung. Efter hand så delades klanerna upp i olika fästen, vilket ledde till att
det inte längre finns några klankungar utan endast fästeskungar ([thorakh]). De har genom historien
utkämpat ett flertal krig mot alverna (se ’de stora krigen’) samt [tirakerna] (se [tirakkrigen]).
Under [andra tirakkriget] utplånades klan Samar (se [Samars offer]) vilket gör att det numera endast
finns fyra klaner kvar. Dvärgarna har mörkerseende samt möjlighet att avgöra varifrån ljud kommer i
rummet, vilket gör att de är väl lämpade för liv i sina fästen under jord. Deras livslängd är längre
än människors, det är inte ovanligt med dvärgar med en ålder över 300 år. Alla dvärgar har ett
mycket känsligt balanssinne, vilket gör att de ogillar färd till sjöss eller på hästryggen. Utåt
sett kan det se ut som att det finns stora splittringar mellan klanerna, men när det verkligen
gäller så är dvärgarna mer enade än något annat folk. Deras språk heter [rukh] och så gott som alla
dvärgar tillber deras gud [Vontar]. För mer information om dvärgarnas samhälle, se [dvärgafäste].

  [hokh]: hokh
  [de fyra pelarna]: de_fyra_pelarna
  [narakh]: narakh
  [Ghor]: Ghor
  [Drezin]: Drezin
  [Roghan]: Roghan
  [Samar]: Samar
  [Zolod]: Zolod
  [thorakh]: thorakh
  [tirakerna]: tirak
  [tirakkrigen]: tirakkrigen
  [andra tirakkriget]: andra_tirakkriget
  [Samars offer]: Samars_offer
  [rukh]: rukh
  [Vontar]: Vontar
  [dvärgafäste]: dvärgafäste