---
author: Anton
created_at: '2011-01-07T21:29:03Z'
id: Drakväktarna
links:
  mention:
  - Colonan
  - Derim
  - dräparna
title: Drakväktarna
---

En legendarisk sammanslutning bestående av 20 drakdyrkande präster som är sammanknutna med var sin
drake bildades i forntida [Colonan]. Drakarna tog en del var av sitt skelett för att tillverka ett
horn och en stav till sin utvalda präst. Hornet skulle användas av prästen för att kalla på draken,
och staven genomsyrades av stark magi till prästens försvar. Sålunda föddes drakväktarna. På senaste
tid har de nästan blivit utrotade av [dräparna]. I början överraskades drakväktarna av den frenesi
och det hat som dräparna kännetecknades av. Väktarnas ledare, [Derim], var en av de första att
falla, och kort efter honom föll ytterligare väktare och drakar offer för dräparnas spjut. Nu finns
det endast ett fåtal drakväktare kvar och de håller sig väl gömda.

  [Colonan]: Colonan
  [dräparna]: dräparna
  [Derim]: Derim
