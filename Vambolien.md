---
author: Anton
created_at: '2011-11-30T19:27:56Z'
id: Vambolien
links:
  mention:
  - Ciredaliz
  - Cirefaliska samväldet
  - Ciremelo
  - Koyn
  - Melorion
  - Nahrzmel Krack
  - Remrim
  - Tzarmun Riskoz
  - Zamm Mian
  - cirefalierna
title: Vambolien
---

Den nordligaste och viktigaste av de tre större öarna i [Melorion]. Den behärskades länge av
ödlefolket och dess mänskliga tillbedjare. På 2000-talet före Daak enades människostammarna i revolt
mot ödlorna och [Koyn]. Templet brändes och drakgudens allra heligaste vräktes i träsken och havet.
Stammarna blev ett folk: [cirefalierna]. Under de därpå följande tretusen åren stred cirefalierna
mot tiraker och expanderade ytterligare för att slutligen bli det [Cirefaliska samväldet]. Ön
präglas av sitt behagliga klimat och sin tack vare konstbevattning bördiga jord. Vambolien är den
vackraste av öarna och har ett mycket rikt växt- och djurliv. Mitt på ön finns en stor skog vid namn
[Ciredaliz] vars areal successivt minskas allteftersom behovet av ved ökar. Vamboliens kust består
av fina sandstränder, förutom i nordväst där höga och karga klippor bryter av landskapet mot havet.
Det finns fem städer på Vambolien; [Nahrzmel Krack], [Remrim], [Tzarmun Riskoz], [Zamm Mian] samt
huvudstaden [Ciremelo].

  [Melorion]: Melorion
  [Koyn]: Koyn
  [cirefalierna]: cirefalierna
  [Cirefaliska samväldet]: Cirefaliska_samväldet
  [Ciredaliz]: Ciredaliz
  [Nahrzmel Krack]: Nahrzmel_Krack
  [Remrim]: Remrim
  [Tzarmun Riskoz]: Tzarmun_Riskoz
  [Zamm Mian]: Zamm_Mian
  [Ciremelo]: Ciremelo
