---
author: Wahnstrom.se
created_at: '2011-01-05T17:15:22Z'
id: Alviska lagar
links:
  mention:
  - stam
title: Alviska lagar
---

En samling om fem lagar som gäller olika mycket för olika [stammar]. Den första är lagen om ordning
och förklarar att en herre är högst inom sitt område. Den andra lagen, lagen om skydd, förtäljer att
alla alver har som sin plikt att försvara andra alver i nöd. Lagen om gästfrihet är den tredje och
innebär att alver skall ge andra alver plats i sina hem om så begärs. Den fjärde är lagen om livet,
vars innebörd är att ingen alv får döda en annan av alvsläktet. Den sista lagen är den som
efterföljs hårdast, nämligen lagen om egendom. Alver stjäl helt enkelt inte. De fem lagarna
kompletteras normalt med ett flertal tolkningar, och brott mot dem innebär alltid botgöring, i
värsta fall stamlöshet (ungefär fredlöshet).

  [stammar]: stam