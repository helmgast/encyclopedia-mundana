---
author: Anton
created_at: '2011-03-30T13:09:00Z'
id: Feodalism
links:
  mention:
  - Consaber
  - Drunok
  - Soldarn
  - Sunari
title: Feodalism
---

Feodalism innebär att ett rikes styre delas upp mellan olika länsherrar, underställda konungen och
varandra i en strikt hierarkisk ordning med oansenliga länsherrar i botten, underställda mäktiga
länsherrar som i sin tur är underställda konungen. Länsherrarna kallas för vasaller och dessa svär
vanligtvis en ed att tjäna konungen i fred som i krig. De vasaller som lyder närmast under monarken
benämns kronvasaller, medan de vasaller som lyder under en annan vasall kallas undervasall.
Observera att en undervasall kan ha flera egna undervasaller. Vasallerna bildar vanligtvis ett
adelsstånd där ämbetena antingen går i arv eller på annat sätt hålls inom ståndet. Vasallerna har
ofta besittningsrätt över jorden i det område de styr över – de äger alltså jorden och bestämmer så
gott som enväldigt hur den skall skötas. Makten i feodalsamhället ligger i jorden – ju mer jord,
desto mer makt. Mundanas feodalriken är för närvarande (år 2967 e.D.) [Consaber], [Drunok] och
[Soldarn]. [Sunari] är ännu inte erkänt som ett eget rike, men styrs i enlighet med feodalismens
grundprinciper.

  [Consaber]: Consaber
  [Drunok]: Drunok
  [Soldarn]: Soldarn
  [Sunari]: Sunari
