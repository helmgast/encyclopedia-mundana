---
author: Anton
created_at: '2011-08-07T19:22:25Z'
id: Inkvisitionen
links:
  mention:
  - Aborat
  - St Jehorius
  - jargisk
title: Inkvisitionen
---

Daaks skugga, det allseende ögat, brödraskapet av den heliga flamman är några kända namn på den
[jargiska] inkvisitionen. Av alla sammanslutningar inom Daaks organisation utgör dessa grupper de
absolut mest fruktade. Den jargiska inkvisitionen grundandes av [St Jehorius] som också är alla
inkvisitorers skyddshelgon. St Jehorius dog martyrdöden då den jargiska inkvisitionen brandskattade
Nada och bestraffade dess hedniska invånare. Deras främsta redskap är bekännelser från ångerfyllda
syndare, visioner från Daak, den egna vissheten samt tortyr av de misstänkta. Att tortyr lossar
tungobanden på många är inte överraskande och de flesta har fler synder att bekänna än vad man har
bett dem att erkänna. Under plågorna anges vänner, fiender och bekanta som demoner, djävlar och
själsliga vidunder. Inkvisitionen får på så sätt ständigt att göra, men enligt order från [Aboraten]
krävs nu för tiden rejäla bevis på skuld. Detta då det har kommit fram att flera rättegångar varit
vilseledande. Istället för att en syndare har bränts på bål var det en oskyldig själ som felaktigt
anklagats av fiender eller försmådda vänner.

  [jargiska]: jargisk
  [St Jehorius]: St_Jehorius
  [Aboraten]: Aborat
